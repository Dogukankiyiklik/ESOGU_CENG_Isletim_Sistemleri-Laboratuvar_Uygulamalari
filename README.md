# İşletim Sistemleri Laboratuvar Uygulamaları 
**Uygulamalar aşağıdaki konuları içermektedir** 

- Kullanıcıdan alınan sayıya kadar olan asal sayılar bulunarak her birinin faktöriyeli hesaplanır ve sonuçlar ekranda gösterilir. Ayrıca hazırlanan shell script, klasör oluşturma, dosya yedekleme, listeleme, silme ve geri yükleme işlemlerini otomatikleştirir. Program derlenip çalıştırıldıktan sonra çıktılar dosyaya yönlendirilir ve her çalıştırmada dosyanın satır ve kelime sayısı ekrana yazdırılır.
- Ebeveyn–çocuk–torun ilişkisini gösteren bir proses ağacı oluşturulur; her proses kendi ve ebeveyninin PID bilgisini ekrana basar. Ebeveyn proses log klasörü açıp tarih kaydı yapar, çocuk ve torun prosesler ise çalışma yolu, sistemdeki proses ağacı ve oturum bilgilerini sırayla log dosyasına yazar. Farklı sürelerde beklemelerle (1–3 sn) senkronizasyon sağlanır ve tüm süreçler log\_all.log dosyasında kayıt altına alınır.
-Kullanıcıdan terminal argümanları ile toplam çalışma süresi, eşzamanlı iş yükü sayısı ve her iş yükünün frekansı/metni alınarak dinamik threadler oluşturulur. Threadler belirlenen aralıklarla ilgili sembol veya metni ekrana basar, sayar ve toplam süre dolduğunda sonlanır. Böylece çoklu iş yüklerinin eşzamanlı yürütülmesi ve thread yönetimi pratik edilmiştir.
- Ebeveyn ve çocuk prosesler arasında pipe üzerinden mesajlaşma gerçekleştirilir; çocuk öğrenci numarasını ebeveyne gönderir. Ebeveyn gelen numarayı fakülte, bölüm ve giriş yılına göre değerlendirerek farklı bekleme ve sonlandırma stratejileri uygular. Ayrıca ebeveyn proses, bu aşamadan itibaren Ctrl+C ve Ctrl+Z sinyallerine karşı korunarak IPC, alarm mekanizmaları ve sinyal yönetimini bir arada uygular.
- “Kıyafet Giydirme Simülasyonu” senaryosu üzerinden beş farklı thread kullanılarak proses/thread senkronizasyonu sağlanır. Her öğe belirli sıralama kurallarına (ör. saat gömlekten sonra, şapka monttan önce, en son eldiven) göre ekrana yazdırılır ve kalan öğe sayısı ya da sürecin başı/sonu gibi bilgilendirmeler de çıktıya eklenir. Böylece senkronizasyon yapılarıyla gereksiz bekleme olmadan, en az değişken kullanımıyla doğru işlem sıralaması gerçekleştirilir.
- İşletim sisteminin farklı erişim izinleri verdiği bellek segmentlerinin (okunabilir–yazılabilir, yalnızca okunabilir vb.) başlangıç ve bitiş adresleri gösterilir. Belirlenen adresler üzerinde okuma ve yazma denemeleri yapılarak izinlerin doğruluğu gözlemlenir, ayrıca en az bir kez segmentasyon hatasına (segmentation fault) karşı koruma sağlanır. Böylece bellek erişim haklarının yönetimi ve hata kontrolü pratik edilmiştir.
